# Coefficienti di stipamento
## Introduzione
Si dice coefficiente di stipamento il fattore moltiplicativo che si applica allo spessore teorico dell’avvolgimento per giungere allo spessore reale dello stesso.
Questo parametro dipende dal tipo di macchine di avvolgimento presenti in azienda e dalle modalità di lavoro. Generalmente, per determinare correttamente il coefficiente di stipamento nelle varie condizioni, occorre definire una serie di avvolgimenti campione, misurarne lo spessore reale e calcolare il rapporto tra lo spessore reale e quello che era stato calcolato teoricamente.
È stata data enfasi a questo parametro perché è molto importante. Dall’accuratezza del calcolo dello spessore reale dell’avvolgimento, infatti, deriva la precisione nel calcolo di:
- Tensione di corto circuito
- Tensione a carico
- Perdite nei conduttori e di conseguenza sovratemperatura nei vari tratti dell’avvolgimento
  
Nella tabella esiste la possibilità di definire il coefficiente di stipamento a seconda del tipo, del materiale e dello spessore del conduttore. <br>
**Utilizzando i bottoni “+” o “-“ presenti nel navigatore in alto a destra, è possibile inserire righe per ottenere maggiore granularità oppure cancellare righe se non sono necessarie per la particolare situazione della vostra azienda.**

### Campi della tabella (Coefficienti stipamento)
- **Forma bobina**: codice che identifica la forma della bobina che può essere rettangolare  **R**  oppure cilindrica  **C** 
Nelle applicazioni attuali non è ancora prevista la bobina cilindrica quindi il contenuto di questo campo deve essere sempre **R**. La diversificazione è stata prevista per usi futuri.
- **Materiale**: materiale di cui è costituito l’avvolgimento **AL o CU**.
- **Codice**: identifica il tipo di avvolgimento. Inserire uno dei seguenti codici: **F** = filo **P** = Piattina **B** = Nastro.
- **Spessore MAX**: spessore radiale massimo del conduttore.
Se il coefficiente di stipamento introdotto vale per qualsiasi spessore inserire **0** se invece c’è una limitazione di spessore inserire lo **spessore limite**. In questo caso, per quel tipo e/o materiale conduttore sarà necessario inserire un’ulteriore riga senza limitazione, ossia con Spessore MAX = 0 inserendo il giusto coefficiente.
- **Coefficiente**: fattore moltiplicativo da applicare allo spessore teorico per ottenere lo spessore reale.

