# Barre

## Introduzione
Le barre, in Alluminio o in Rame, si utilizzano come uscite avvolgimento e possono essere saldate direttamente sul nastro conduttore o essere saldate esternamente alla bobina, in caso di conduttore piatto o filo. In quest’ultimi due casi la loro funzione sarà analoga al capocorda o al morsetto. Le barre sono semilavorati che vengono tagliati a misura e/o sagomati a seconda delle esigenze.

Le barre di uscita e di collegamento sono dimensionate, in funzione della **corrente termica** che le attraversa, secondo i limiti previsti dalle norme DIN.
Nella tabella occorre inserire la correlazione tra la **corrente massima ammessa** e le dimensioni della barra.
Viene fatta distinzione tra barre che costituiscono un attacco per il cliente, che vengono dimensionate utilizzando come corrente massima i valori riportati nella colonna **"I massima cliente"**, quelle interne alla macchina, la cui corrente massima corrisponde a **“I massima uscita avv.”** e quelle che si utilizzano per i collegamenti tra le bobine, la cui corrente massima corrisponde a **“I massima connessione”**.

### Campi della tabella (Barre)
- **Materiale**: sigla del materiale. Aprendo il menu a tendina del campo Materiale vedete l’elenco di tutti i materiali disponibili e potete scegliere la sigla corretta.
- **Larghezza**: larghezza della barra.
- **Spessore**: spessore della barra.
- **Sezione mm2**: sezione della barra Larghezza x Spessore (le barre sono a spigolo vivo). 
- **I massima uscita avv**: corrente massima ammessa per le barre d’uscita avvolgimento che non vengono utilizzate direttamente come attacco cliente. 
**Esempio**: barra uscita di un elemento monofase con collegamento parallelo.
- **I massima connessione**: corrente massima ammessa per le barre di connessione che non vengono utilizzate direttamente come attacco cliente.
***Esempio: barra connessione di un elemento trifase con collegamento a triangolo.*** 
- **I massima cliente**: corrente massima ammessa per le barre che vengono utilizzate direttamente come attacco cliente.
- **Articolo**: inserire il codice articolo che questo materiale ha assunto nel vostro sistema gestionale. Questo valore permetterà alle applicazioni di recuperare la descrizione e il costo unitario sulla tabella **“Costo unitario Materiali”** nella quale viene importata la lista dei materiali presenti nel vostro magazzino.

