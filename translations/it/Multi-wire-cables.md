# Cavetti multifilari

## Introduzione
I cavetti sono conduttori multifilari isolati in classe **B o F o H** che si possono utilizzare come terminali d’uscita di uno schermo (in quel caso saranno di colore giallo/verde) oppure nelle bobine il filo di piccole dimensioni, saldate ai conduttori per collegarvi i morsetti. In quest’ultimo caso l’isolamento esterno sarà costituito da materiale differente a seconda della classe di temperatura e potrà avere colori differenti per rispettare i codici colore definiti dall’azienda.

### Campi della tabella (Cavetti multifilari)
- **I Nominale A**: corrente massima supportata.
- **Diametro esterno**: diametro esterno di solito ricavabile dalle tabelle dei fornitori. Non è un dato obbligatorio, può anche essere omesso.
- **Tensione isol. KV**: tensione d’isolamento massima del cavetto. Le applicazioni confrontano questo valore con la Tensione di isolamento dell’elemento.
- **Codice**: si utilizza questa codifica per distinguere il tipo di isolamento. **LSIL = Silicone** che è lo standard. Per altri materiali occorre definire altri codici che però dovranno essere riconosciuti dalla regola di progetto che sceglie il cavetto e lo inserisce nella distinta base. Si demanda quindi la definizione di altri codici alla fase di personalizzazione delle applicazioni.
- **Materiale**: sigla del materiale. L’associazione delle sigle alla descrizione estesa del materiale è descritta nella tabella “Nomi dei materiali” In questo caso s’intende il materiale conduttore e non il materiale d’isolamento.
- **Sezione mm2**: sezione utile del conduttore. Questo dato è obbligatorio.
- **Colore**: colore del rivestimento isolante.
- **Articolo**: inserire il codice articolo che questo materiale ha assunto nel vostro sistema gestionale. Questo valore permetterà alle applicazioni di recuperare la descrizione e il costo unitario sulla tabella “Costo unitario Materiali” nella quale viene importata la lista dei materiali presenti nel vostro magazzino.

