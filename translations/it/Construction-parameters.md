# Parametri costruttivi
## Introduzione

Sotto parametri costruttivi si trovano tutte le tabelle che definiscono i parametri da utilizzare per progettare, in modo ottimizzato, ogni tipo di elemento.<br>
**Le tabelle qui inserite in fase di implementazione contengono valori standard che possono essere anche lontani dai proporzionamenti che utilizzate nella vostra azienda, perché l’ottimizzazione dipende spesso dalle condizioni economiche, geografiche e temporali con le quali la vostra azienda si confronta. .**
È molto importante quindi confrontare questi dati con la vostra ottimizzazione interna e valutare attentamente i valori da modificare, allo scopo di ottenere, per i vari tipi di elementi e le varie potenze, il progetto al minor costo.<br>
In sostanza, si tratta di definire, quali sono i parametri geometrici che vi portano il maggior vantaggio in termini economici.<br>
L’inserimento dei parametri geometrici corrispondenti a questa ottimizzazione, poiché verranno adottati automaticamente dalle applicazioni Clever, vi permetteranno di progettare immediatamente elementi il più possibile ottimizzati. Ovviamente, ogni parametro inserito automaticamente dalle applicazioni, può essere modificato manualmente durante la progettazione.<br>

Per **Clever Transfo e Clever Inductor** esistono tre tabelle poiché, l'utilizzo di lamierini GO piuttosto che lamierini NO implica un proporzionamento differente: 
1) per elementi costruiti con il lamierino magnetico a grani  orientati **(GO)** e avvolti direttamente su nucleo con conduttore in alluminio  e ventilazione naturale
2) per elementi costruiti con il lamierino magnetico a grani non orientati **(NO)** e avvolti direttamente su nucleo con conduttore in alluminio  e ventilazione naturale
3) per elementi costruiti con il lamierino magnetico a grani non orientati **(NO)** nella versione su rocchetto e lamierino stampato con conduttore in alluminio  e ventilazione naturale

Per Clever Small T e Clever Small I START edition esistono, attualmente due tabelle:
1.	Elementi CU  per elementi normali classe B con avvolgimenti in Rame
2.	Elementi AL  per elementi normali classe B con avvolgimenti in Alluminio
Per Clever Small T e Clever Small I PRO edition alle due tabelle precedenti si aggiunge una terza tabella:
3.	Elementi UL per elementi che devono rispettare le norme UL 

**È possibile inserire altre tabelle, su richiesta, per definire parametri differenti per costruzioni speciali (ad esempio elementi per trazione).** <br>
Tutte le dimensioni riportate nelle tabelle sono in mm. salvo esplicita indicazione.

**NOTA:** 
Qualora vengano impiegati parametri differenti rispetto a quelli standard previsti dalle tabelle – ad esempio, selezionando la ventilazione forzata o l’avvolgimento in rame per elementi di media taglia – è importante tenere presente che, in assenza di tabelle specifiche per tali configurazioni, l'applicativo utilizzerà la tabella più compatibile disponibile. Tuttavia, questo potrebbe comportare un dimensionamento non ottimale. In questi casi, è consigliabile inserire i dati costruttivi riferiti a una potenza inferiore, operazione che può essere effettuata manualmente oppure selezionando una potenza di dimensionamento diversa.

