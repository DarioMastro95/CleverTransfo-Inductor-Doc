# Morsetti

## Introduzione
I morsetti si utilizzano nelle applicazioni Clever Transfo e Clever Inductor, come terminali d’uscita quando la corrente o altri parametri ne permettono l’uso. Si noti che questa tabella non è valida per le applicazioni Clever Small-T e Clever Small-I che utilizzano la tabella Morsetti St.
I morsetti possono essere fissati direttamente ai profili di serraggio (morsetti in liste) oppure su un binario che a sua volta verrà fissato al profilo, come nel disegno sopra riportato.
Esistono svariati tipi di morsetto e la tabella consente di distinguerli tramite il campo Codice.

<img src="img/Morsetti.png" height="130px">

### Campi della tabella (Morsetti)

- **Sezione in mm2**: sezione nominale utile. Si riferisce alla sezione massima del conduttore che vi verrà inserito
- **Larghezza**: spessore del singolo morsetto (Dimensione B nel disegno)
- **Altezza**: altezza del morsetto (Dimensione H nel disegno)
- **Lunghezza**: lunghezza massima del morsetto (Dimensione L nel disegno)
- **Diametro esterno foro**: diametro del foro d’entrata dei conduttori.
- **Codice**: sigla con la quale viene identificato la tipologia di morsetto.
***Esempio: Binario = Morsetto su binario Omega***. <br>
Se in fase di personalizzazione occorre utilizzare altri tipi di morsetto, vi preghiamo di contattarci per la scelta del codice.
- **I Nominale A**: corrente massima supportata.
- **Tipo**: sigla con la quale viene identificato il morsetto (può essere la sigla del fornitore).
- **Articolo**: inserire il codice articolo che questo materiale ha assunto nel vostro sistema gestionale. Questo valore permetterà alle applicazioni di recuperare la descrizione e il costo unitario sulla tabella “Costo unitario Materiali” nella quale viene importata la lista dei materiali presenti nel vostro magazzino.
